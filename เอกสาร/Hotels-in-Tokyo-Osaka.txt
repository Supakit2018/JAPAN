Tokyo

1.เรมม์ โตเกียว เคียวบาชิ (remm Tokyo Kyobashi)

โรงแรมหรู 4 ดาว ทำเลสุดแจ่ม เพราะสถานีรถไฟโตเกียว และสถานีรถไฟใต้ดิน อีก 2 แห่ง ในระยะแค่ 100-200 เมตรเท่านั้น
เป็นที่พักสุดทันสมัยที่มีความลอฟท์นิดๆชิคหน่อยๆหรูหราไม่น้อยที่ผสมผสานได้อย่างดีงาม นับว่าเป็นอีกโรงแรมใหม่เพิ่งสร้างปี 2019 ที่มาแรงอันดับต้นๆของย่านนี้ทีเดียว
ยิ่งอุปกรณ์นี่ท๊อปฟอร์มมากขนาดว่ามีเก้าอี้นวดสบายๆไว้ให้นั่งนวดผ่อนคลายในแต่ละห้องด้วยนะ รวมถึงยังขนาดห้องที่ถือว่าใหญ่กว่ามาตรฐานระดับนึงเลยหล่ะ ขนาดห้องเริ่มต้นที่ประมาณ 18 – 30 ตรม.

ราคาเริ่มต้น / คืน

เริ่มต้นที่ 5,000 บาท

การเดินทางมาที่พัก

นั่งรถไฟมาลงที่สถานีรถไฟใต้ดิน Kyobashi เดินประมาณ 1 นาที หรือสถานีรถไฟใต้ดิน Takaracho เดินประมาณ 2 นาที

2.มิตซุย การ์เดน โฮเต็ล นิฮมบะชิ พรีเมียร์ (Mitsui Garden Hotel Nihonbashi Premier)

โรงแรมสไตล์ Botique ขนาดไม่ใหญ่มากที่ตกแต่งได้อย่างเรียบหรูดูดีทุกมุมมอง ความพีคคือมีบางห้องสามารถชมวิวโตเกียวสกายทรีได้แบบไม่ต้องเหนื่อยไปหาชมจากที่อื่น
อีกทั้งชั้นสูงๆนี่วิวทิวทัศน์เมืองยามค่ำคืนนี่โรแมนติกแบบสุดๆไปเลย ขนาดห้องเองนับว่าใหญ่กว่าขนาดมาตรฐานโรงแรงกลางเมือง ทำให้มีพื้นที่ใช้สอยวางของวางกระเป๋าได้เต็มเหนี่ยว
แถมบางห้องยังสามารถจุคนได้มากถึง 3 คนแบบไม่ใช้เตียงเสริม เพราะจะเป็นเตียงสำหรับพักสามคนโดยเฉพาะ ท่ามกลางบรรยากาศที่เป็นมิตรให้ความรู้สึกเป็นกันเอง เรียกได้ว่าทั้งห้องพักและบริการครบครันจริงๆ

ราคาเริ่มต้น / คืน
เริ่มต้นที่ 4,500 บาท

การเดินทางมาที่พัก

นั่งรถไฟมาลงที่สถานีรถไฟใต้ดิน Mitsukoshimae เดินประมาณ 2 นาที หรือสถานี  Kanda เดินประมาณ 7 นาที

3.โรงแรมเดอะโตเกียวสเตชั่น (The Tokyo Station Hotel)

โรงแรมระดับไฮเอนด์ที่ตกแต่งสไตล์วินเทจให้ความรู้สึกถึงความคลาสสิคเบาๆ เรื่องการแตกแต่งนี่หรูหราทุกมุมมองไม่ว่าจะมุมไหนก็เนี๊ยบมาก
ยิ่งถ้าอินกับบรรยากาศความเก่าแก่ยิ่งต้องหลงรัก เพราะที่นี่นั้นบางห้องสามารถมองเห็นวิวพระราชวังได้ด้วยนะ
อีกทั้งยิ่งกว่าสะดวกจากการที่ทางโรงแรมนั้นมีทางเชื่อมต่อจากสถานีโตเกียวเลย จะเที่ยวหรือท่องเที่ยวเรียกได้ว่าที่สุดเลยหล่ะ

บริการและสิ่งอำนวยความสะดวกเพิ่มเติม

ออนเซ็น
ฟรี Wi-Fi ทุกห้องและพื้นที่สาธารณะ
ห้องอาหาร รูมเซอร์วิส คอฟฟี่ช็อป และบาร์
บริการนวด ห้องฟิตเนส ซาวน่า และสปา
บริการแลกเปลี่ยนเงินตรา
บริการคอนเซียร์จ
บริการรับฝากสัมภาระ
สิ่งอำนวยความสะดวกสำหรับผู้พิการ

ราคาเริ่มต้น  / คืน

เริ่มต้นที่ 10,000 บาท

การเดินทางมาที่พัก

นั่งรถไฟมาลงที่สถานี Tokyo เดินประมาณ 1 นาที หรือสถานี  Otemachi  เดินประมาณ 7 นาที

-------------------------------------------------------------------------------------------------------------------------------------------------------------------

Osaka


1.โรงแรม ครอส โอซาก้า (Cross Hotel Osaka)

เป็นโรงแรม 4 ดาว ที่มีการออกแบบตกแต่งได้สวยงาม เรียบหรู ดูดีและสะอาดสะอ้าน ห้องพักได้มาตรฐานพร้อมสิ่งอำนวยความสะดวก ไม่ว่าจะเป็น ไมโครเวฟ ตู้กดน้ำแข็งฟรีในแต่ละชั้น ตู้กดน้ำหยอดเหรียญ บริการอาหารเช้าและห้องอาหาร แม่บ้านทำความสะอาดและฟรีอินเตอร์เน็ต เป็นต้น
นอกจากนี้ที่พักยังตั้งอยู่ในทำเลที่สะดวก ติดถนนใหญ่ ใกล้แหล่งชอปปิงและร้านอาหารต่าง ๆ ไม่ไกลจากสถานีรถไฟ ทำให้สะดวกในการเดินทางมาก โรงแรมมีห้องพักให้เลือกหลายประเภท เช่น ห้องซูพีเรีย เตียงใหญ่ / เตียงแฝด สแตนดาร์ด ฟลอร์ , ครอส ฟลอร์ เตียงใหญ่ / เตียงแฝด , ครอส ฟลอร์ ซูพีเรีย เตียงใหญ่ และห้องสวีท

ราคาเริ่มต้น / คืน

เริ่มต้นที่ 4,500 บาท

2.Mercure Tokyu Stay Osaka Namba

โรงแรมดีไซน์ทันสมัย สวยหรู มีสไตล์ ผสมผสานระหว่างความเป็นโมเดิร์นและอีโคด้วยบรรดาพรรณไม้สีเขียวสดไว้ด้วยกัน ทำเลที่ตั้งของโรงแรมอยู่ในย่านชินไซบาชิ ไม่ไกลจากแหล่งชอปปิงและสถานีรถไฟ
นอกจากนี้ยังมีร้านแฟมิลี่มาร์ทและร้านค้า ร้านอาหารอื่น ๆ อยู่ใกล้ ๆ อีกด้วย โรงแรมมีสิ่งอำนวยความสะดวกให้ครบ เช่น บริการอินเตอร์เน็ตและฟรี wifi บริการซักแห้ง บริการเครื่องซักผ้าหยอดเหรียญ รวมถึงบริการซักรีด เป็นต้นฃ
ห้องพักมีหลายประเภทให้เลือก ตั้งแต่ห้อง สแตน ควีน ที่มีขนาดพื้นที่ 21 ตร.ม. ไปจนถึง ห้องพริวิเลจ ควีน สำหรับครอบครัว ซึ่งมีขนาดพื้นที่ถึง 41 ตร.ม. 

ราคาเริ่มต้น  / คืน

เริ่มต้นที่ 4,500 บาท 

3.Hotel Trend Nishi Shinsaibashi

โรงแรมมาตฐาน บริการดี ในทำเลดีเยี่ยม ใกล้โดทงโบริ เพียง 390 เมตร ใกล้สถานีรถไฟใต้ดิน Namba และร้านค้า ห้างสรรพสินค้า เช่น Shinsaibashi ,Parco และ Daimaru
นอกจากนี้ยังมีสิ่งอำนวยความสะดวกและบริการของโรงแรม ไม่ว่าจะเป็น บริการอินเทอร์เน็ต และฟรี Wi-Fi บริการทำความสะอาดรายวัน ภายในห้องพักมีโทรทัศน์ ตู้เย็น ผ้าขนหนู เครื่องใช้ในห้องน้ำ และ ไดร์เป่าผม เป็นต้น
ส่วนห้องพักนั้นมีให้เลือกคือ ห้องมาตรฐานเตียงแฝด และมาตรฐานเตียงเดี่ยว

ราคาเริ่มต้น  / คืน

เริ่มต้นที่ 2,300 บาท



